---
layout: post
title: "Tugma"
description:
tags: [poetry, random]
pinned: false
comments: true
og_type: article
image:
    facebook:  /media/site/img/NULL-bg.png
    twitter: /media/site/img/NULL-bg.png
---

Pagkat ang bukas mo at bukas ko <br>
ay di na nagtutugma <br>
Nakalimutan mo na yata <br>
sabay dapat tayo tatanda <br>
<br>
Dahan dahan nang lumisan <br>
mga alaala mo sa aking kwarto <br>
At ang tayo ay nagbalik na <br>
sa ikaw at ako <br>
<br>
Pagkat ang pintig ng ating mga puso <br>
ay di na nagtutugma <br>
Parang silakbo ng delubyo <br>
na tila nagbabadyang <br>
<br>
Wasakin ang mga pangarap <br>
na sabay nating binuo <br>
At ang pangako ng habambuhay <br>
na iyo nang sinuko <br>
<br>
Pagkat ang 'yong mga mata at salita <br>
ay di na nagtutugma <br>
Wala na ang lambing sa iyong labi <br>
at init sa iyong aruga <br>
<br>
Iba na ang dahilan <br>
sa likod ng iyong mga ngiti <br>
Na parehong dahilan <br>
ng aking pighati <br>
<br>
Kaya't ito na rin marahil <br>
ang huli kong pagtutugma <br>
Pagka't aanhin ang tugma <br>
kung ang rason ay wala <br>
